---
layout: page
title: Det gamle testamente på nudansk
lang: da
---

------------------------------------------------------------------------

<a id="indhold"></a>

Ruth: [1](#ruth1)

Sl: [1](#sl1) [2](#sl2) [3](#sl3) [4](#sl4) [5](#sl5) [6](#sl6) [7](#sl7) [8](#sl8) [9](#sl9) [10](#sl10) [11](#sl11) [12](#sl12) [13](#sl13) [14](#sl14) [15](#sl15) [16](#sl16) [17](#sl17) [18](#sl18) [19](#sl19) [20](#sl20) [21](#sl21) [22](#sl22) [23](#sl23) [24](#sl24) [25](#sl25) [26](#sl26) [27](#sl27) [28](#sl28) [29](#sl29) [30](#sl30)

Es: [35](#es35)

------------------------------------------------------------------------

## Ruths Bog

<a id="ruth1"></a>

### Ruth 1

#### Elimeleks familie

I ældgamle dage, før man havde konger i Israel, kom der hungersnød i landet. Derfor flygtede en mand med sin kone og to sønner fra Betlehem i Juda. Manden hed Elimelek, hans kone Noomi, og sønnerne hed Maklon og Kiljon. De var fra Efrat-slægten i Betlehem, og de slog sig ned som fremmede i landet Moab. Men Elimelek døde, og Noomi blev alene med de to sønner.

#### Ruth tager med Noomi

Sønnerne giftede sig senere med to kvinder fra landet Moab, Orpa og Ruth. De boede alle i Moab i de næste ti år, men Maklon og Kiljon døde også, så Noomi nu hverken havde mand eller børn. Men hun havde hørt, at Gud havde sørget for, at der igen var mad til hans folk i Juda, og derfor drog hun hjem, og hendes svigerdøtre tog med.

Da de var på vej, sagde Noomi til svigerdøtrene: »Tag I nu hjem til jeres mødre. I har taget jer godt af jeres mænd og af mig, og nu håber jeg, at Gud tager sig af jer, så I hver især finder en ny mand til at forsørge jer.« Så kyssede hun dem farvel. Men de begyndte begge at græde: »Vi vil med, når du rejser tilbage til dit folk,« sagde de. Noomi svarede: »Nej, gå nu hjem, piger. Hvorfor vil I med mig? Jeg får ikke flere sønner, I kan gifte jer med. Jeg er jo for gammel til at få flere børn. Og selv hvis jeg blev gravid her og nu, skulle I så vente, til mine sønner var blevet gamle nok til at gifte sig? Eller skulle I helt lade være med at gifte jer? Nej, piger, I kan få en ny mand, men det kan jeg ikke, for Gud er imod mig.«

Svigerdøtrene græd højt, og Orpa kyssede sin svigermor farvel, men Ruth klyngede sig til hende. »Din svigerinde tager hjem til sit folk og sin gud. Tag hjem sammen med hende,« sagde Noomi. Men Ruth svarede: »Nej, du må ikke få mig til at forlade dig. Hvor du går hen, dér går jeg også hen, og hvor du bor, dér vil jeg bo sammen med dig. Dit folk er mit folk, og din Gud er min Gud. Dér, hvor du dør, vil jeg også dø, og dér skal jeg begraves. Jeg sværger ved Gud: Kun døden skal skille os ad!« Noomi forstod, at Ruth var fast besluttet på at tage med hende, og hun opgav at overtale hende til at tage hjem til sin familie.

Da de kom til Betlehem, blev hele byen overrasket og sagde: »Jamen, det er jo Noomi.« Noomi betyder 'skøn'. »I skal ikke kalde mig Noomi, men 'Bitter', for Den Livgivende Gud har gjort mig bitter,« sagde Noomi. »Jeg tog afsted med hænderne fulde, men Gud har sendt mig tomhændet hjem. Kald mig ikke længere Noomi, for Gud har taget alt fra mig.«

Byghøsten var netop begyndt, da Noomi vendte tilbage til Betlehem fra Moab sammen med sin svigerdatter Ruth.


------------------------------------------------------------------------

## Salmernes Bog

<a id="sl1"></a>

### Sl 1

#### Som et træ

Hvor er det godt for den
som ikke hører på de onde,
ikke følger dem der glemmer Gud
ikke omgås med Gudshånere,
men glæder sig over Guds love
og tænker på dem nat og dag.

Man er som et træ, plantet ved bækken;
det giver frugt som det skal,
og bladene visner ikke.
Alt hvad man gør, lykkes for en.

Sådan går det ikke de ugudelige;
de er som tomme skaller
der hvirvles med af vinden.
Derfor står de ikke fast
når dommen falder.
Gudsforglemmerne kan ikke være i selskab med godhed.
Gud kender de godes vej,
men for dem der ikke tror på Gud, ender vejen blindt.


[– tilbage –](#indhold)

<a id="sl2"></a>

### Sl 2

#### Tænk jer om

Hvorfor er der uro i verden?
Hvorfor lægger folk uduelige planer?
Verdens konger rotter sig sammen,
kongerne danner et komplot
mod Gud og hans konge.
De siger: »Lad os sprænge vores lænker
og krænge rebene af.«

Da ler Gud som bor i himlen.
Han håner dem.
Så taler han til dem med dundren,
hans vrede gør dem bange:
»Det er mig der har indsat min konge,
på Zion, mit hellige bjerg!«

Hvad Gud har besluttet, vil jeg nu fortælle.
Han sagde til mig: »Du er min søn.
I dag har jeg født dig.
Hvis du beder mig om det, vil jeg give dig
alle verdens lande.
Du skal knuse dem med en jernstang,
som man knuser en skål af ler.«
Konger, tænk jer om!
Tag imod mit råd, konger!
Tilbed Gud,
kys hans fødder
så I ikke knuses af hans vrede,
for den flammer voldsomt op.

Vær rolig, du der søger ly hos ham.

[– tilbage –](#indhold)

<a id="sl3"></a>

### Sl 3

#### Jeg har så mange fjender

Af David. Om dengang han flygtede fra sin søn, Absalom.

Hvor har jeg mange fjender, Gud!
De gør oprør mod mig.
De siger om mig:
»Ham redder Gud ikke!«

Men du er mit skjold, Gud,
min styrke og den der holder mit hoved oppe.

Jeg råber til Gud,
og han svarer mig fra sit bjerg.

Så lagde jeg mig og sov,
jeg vågnede, for Gud hjælper mig.
Jeg er ikke bange for 10.000 krigere
der omringer mig.

Rejs dig og red mig, Gud!
Stik mine fjender en lussing,
knus tænderne på dem der ikke tror på dig!

Min Gud er redningen.
Giv livskraft til os du elsker.

[– tilbage –](#indhold)

<a id="sl4"></a>

### Sl 4

#### Tillid

Af David.

Svar mig når jeg råber på dig,
retfærdige Gud.
Red mig fra denne modgang,
hold din hånd under mig og hør min bøn!

Mennesker, hvor længe vil I prøve at krænke min ære?
I elsker tomhed og løgn.
Men vid at Gud har vist mig
sin vidunderlige troskab.
Gud hører når jeg råber på ham.

Bliv gerne vrede, men overdriv det ikke!
Tænk over tingene når I har ro. Vær stille!
I skal ofre det rigtige og stole på Gud!

Mange siger: Hvem viser os det gode?
Løft dit ansigts lys over os, Gud!

Du har givet mit hjerte mere glæde
end bjerge af korn og vin.
Jeg vil lægge mig i fred og sove,
for du, Gud, lader mig bo i tryghed.

[– tilbage –](#indhold)

<a id="sl5"></a>

### Sl 5

#### Om morgenen kalder jeg på dig

Af David.

Hør, hvad jeg siger, Gud!
Hør, jeg græder.
Hør mit råb om hjælp, min konge og min Gud!
For jeg beder til dig.
Om morgenen hører du min stemme, Gud;
om morgenen kalder jeg på dig
og venter spændt på dit svar.

Du kan ikke lide uretfærdighed, Gud,
ondskaben får ikke en fod indenfor hos dig.
De selvkloge kan ikke træde frem for dine øjne.
Du hader forbrydere.
Du lader løgnerne gå til grunde.
Gud afskyr mordere og bedragere.

Men fordi din trofasthed er stor,
kan jeg gå ind i dit hus.
Jeg kaster mig ned i dit tempel for dig.

Gud, vis mig den vej
hvor jeg kan undgå mine fjender.
Vis mig den vej, jeg skal gå.
For de er fulde af løgn.
Deres indre er råddenskab.
Deres halse er åben grav.
Deres tunge er en smisketunge.

Lad dem bøde for det, Gud,
så de rammes af deres egne intriger.
Udvis dem for de bryder loven,
de har sat sig op mod dig.

De der søger tilflugt hos dig, skal glæde sig.
De skal glæde sig, deres glæde holder aldrig op.
Du beskytter dem.
Og de der elsker dig, skal glæde sig over dig.
Du giver det gode menneske din livskraft, Gud,
du beskytter ham med din godhed som skjold.

[– tilbage –](#indhold)

<a id="sl6"></a>

### Sl 6

#### Hold din hånd under mig

Af David.

Gud, straf mig ikke når du er vred,
slå mig ikke når du er oprørt.
Hold din hånd under mig, for jeg er svag,
gør mig rask, min krop er syg.
Jeg er så fuld af angst.
Hvor længe endnu?
Du er trofast, kom tilbage,
grib mig, red mig!
Ingen kalder da på dig når de er døde,
hvem takker dig i dødsriget, måske?

Jeg har sukket mig træt,
hver nat græder jeg,
min seng svømmer i tårer.
Mit blik er tåget af sorg,
det er slukket, jeg har så mange fjender!

Gå jeres vej, I der gør mig ondt.
Gud har hørt mig græde.
Gud har hørt mig bede,
Gud lytter til min bøn.
Han fylder mine fjender med angst og skam.
I ét nu skal de flygte, nedgjorte, foragtede.

[– tilbage –](#indhold)

<a id="sl7"></a>

### Sl 7

#### Hvis jeg har været ond

Af David. Om dengang han hørte at hans søn Absalom var død.

Herre, hos dig søger jeg tilflugt,
red mig fra mine fjender, red mig
så de ikke flænser mig i stykker som løver
og slæber mig med som kød.

Herre, hvis jeg har gjort det her,
hvis jeg har været uretfærdig,
hvis jeg har været ond mod min ven
eller røvet fra min fjende
uden at der var grund til det,
så lad dem forfølge og indhente mig,
lad dem trampe mig ned i den sprukne jord.

Gud, bliv vred og rejs dig,
rejs dig, for mine fjender er rasende,
vågn op, Gud. Sig at det skal gå ordentligt til.
Alle jordens folk omgiver dig.
Gør dig til dommer over dem, i det høje.
Gud holder dom over alle.
Døm også mig, Gud,
på min retførdighed og min ærlighed.
Straf de ondes ondskab,
og støt den retfærdige.
Du som kender os helt ind til hjerte og nyre,
retfærdige Gud.

Gud er mit skjold,
han beskytter rene hjerter.
Gud er en retfærdig dommer,
Gud, som dagligt bliver vred.

Når den ugudelige så hvæsser sit sværd igen
og spænder sin bue og sigter,
retter han de dødelige våben mod sig selv,
han gør sine pile til brandpile.
Han parrer sig med synd
og bliver gravid med ulykker
og føder løgn.
En faldgrube har han lavet,
men han falder selv i den grav han har gravet.
Hans ulykker rammer ham selv,
hans slag rammer hans eget hoved.

Jeg takker Gud for hans retfærdighed;
jeg hæver hans navn til skyerne.

[– tilbage –](#indhold)

<a id="sl8"></a>

### Sl 8

#### Hvad er et menneske?

Af David.

Dit navn er det herligste i verden, Herre!
Du som har bredt din herlighed ud over himlen!
Af børns og nyfødtes glædessang
har du bygget en fæstning
mod dine fjender,
mod dem der vil hævne sig.
Når jeg ser din himmel, dine fingres værk,
månen og stjernerne som du har sat der,
hvad ser du så i et menneske siden du husker på det,
hvad er et menneskebarn siden du tager dig af det?
Du gør det kun lidt ringere end engle.
Med gudskraft og herlighed kroner du det.
Du lader det herske over dine hænders værk.
Alt har du lagt under dets fødder.
Får og okser i massevis,
selv de vilde dyr,
himlens fugle og havets fisk,
dem som færdes ad havenes stier.

Dit navn er det herligste i verden, Herre.

[– tilbage –](#indhold)

<a id="sl9"></a>

### Sl 9

#### Lad ikke menneskene blive for stærke

Af David.

Jeg vil takke dig af hele mit hjerte, Gud,
og fortælle om de mirakler du har gjort.
Jeg vil glæde mig, stråle af glæde over dig.
Jeg vil hæve dit navn til skyerne, du, Den Højeste.

Når mine fjender viger tilbage,
skal de snuble og gå til grunde men du ser på.
For du gav mig ret i min sag.
Du satte dig på tronen, retfærdige dommer.
Du truede folk og udryddede de ugudelige.
Deres navn har du visket ud for evig tid.
Fjenderne er udslettet, ødelagt for altid;
deres byer har du revet ned.
Ingen husker dem mere.
Men Gud har taget plads for evigt
på sin trone hvor han fælder dom.
Han dømmer verden retfærdigt.
Han dømmer folk retfærdigt.

Gud, beskyt den undertrykte,
vær en klippe i urolige tider.
De som kender dig, stoler på dig,
du svigter ikke dem der kommer til dig, Gud.

Syng for Gud som bor på Zions bjerg,
fortæl folk om det han gør,
for han der hævner mord, husker alt,
han glemmer ikke de svages råb.

Hold din hånd under mig, Gud,
se hvor sølle og forhadt jeg er.
Du løfter mig op fra dødens porte
for at jeg skal synge om dig,
i Jerusalems porte skal jeg synge om dig,
lykkelig for at du redder mig.

Fjenderne faldt selv i den grav de gravede,
deres fod sidder fast i den fælde de satte op i det skjulte.
De ugudelige er taget på fersk gerning.
Gud har givet sig til kende, han har afsagt sin dom.

De ugudelige skal tilbage til dødsriget,
det skal de folk der glemmer Gud.
Men de fattige bliver ikke glemt,
de svages håb bliver ikke slukket.

Rejs dig, Gud, lad ikke menneskene blive for stærke.
Du skal dømme dem, Gud!
Plant frygt i dem, Gud,
så de erkender de kun er mennesker.


[– tilbage –](#indhold)

<a id="sl10"></a>

### Sl 10

#### Tiderne er hårde

Hvorfor er du så langt væk, Gud?
Hvorfor skjuler du dig når tiderne er hårde?

Svage bliver forfulgt af ugudelige.
De sætter fælder op og fanger de svage.
De praler med deres intriger.
De grådige formander og håner Gud.
Den ugudelige tænker i sit praleri:
»Han kræver mig ikke til regnskab.
Gud findes jo ikke!«
Sådan tænker han.
Tingene lykkes altid for ham.
Han blæser på hvad du mener, Gud.
Han blæser på sine fjender.
Han siger ved sig selv:
»Jeg kommer ikke ud af kurs,
det går aldrig galt for mig.«

Hans mund er proppet med forbandelser, løgn og tyranni.
Hans mund udspyr ulykker og vold.
Han ligger på lur i baggårdene,
han dræber uskyldige i det skjulte.
Hans øjne lurer på de svage.
Han ligger på lur som løven i sit skjul.
Han ligger på lur for at fange de svage.
Han fanger de svage og binder dem.

Han dukker sig og sidder på spring.
Hans styrke fælder de svage.
Han siger til sig selv: »Gud er glemsom.
Gud kigger væk. Han ser ingenting.«

Rejs dig, Gud, løft din hånd.
Glem ikke de svage!
Hvorfor skal de ugudelige håne dig, Gud,
og sige til sig selv:
»Han kræver mig ikke til regnskab.«

Du ser det jo!
Du ser ulykker og vold og tager dig af det.
De svage stoler på dig.
Du hjælper de forældreløse.

Bræk armen på gudløse og onde,
kræv dem til regnskab for deres ugudelighed,
så den holder op.

Gud, du som for altid er konge,
smid de fremmede ud af dit land.
Gud, hør hvad de svage ønsker.
Du giver dem livsmod og hører opmærksomt på dem.
Du skaffer forældreløse og undertrykte deres ret.
Ingen skal længere sprede skræk omkring sig.

[– tilbage –](#indhold)

<a id="sl11"></a>

### Sl 11

#### Øjnene

Af David.

Jeg søger tilflugt hos Gud.
Hvordan kan man sige til mig:
»Flygt op i bjergene som en fugl.«
De onde spænder jo buen,
lægger deres pil til rette på strengen
og skyder de gode i ly af mørket.
Når grundvolden vakler,
hvad gør så den gode?

Gud er i sit hellige tempel.
Guds trone er i himlen.
Hans øjne ser,
hans blik ser ind i menneskene.
Gud ser ind i sindet på både den gode og den onde,
voldselskeren hader han.
Han lader det regne med glødende kul og svovl over de onde,
og en glødende varm vind bliver deres død.
For Gud er god, han elsker godhed.
De gode skal se hans ansigt.

[– tilbage –](#indhold)

<a id="sl12"></a>

### Sl 12


[– tilbage –](#indhold)

<a id="sl13"></a>

### Sl 13


[– tilbage –](#indhold)

<a id="sl14"></a>

### Sl 14


[– tilbage –](#indhold)

<a id="sl15"></a>

### Sl 15


[– tilbage –](#indhold)

<a id="sl16"></a>

### Sl 16


[– tilbage –](#indhold)

<a id="sl17"></a>

### Sl 17


[– tilbage –](#indhold)

<a id="sl18"></a>

### Sl 18


[– tilbage –](#indhold)

<a id="sl19"></a>

### Sl 19


[– tilbage –](#indhold)

<a id="sl20"></a>

### Sl 20


[– tilbage –](#indhold)

<a id="sl21"></a>

### Sl 21


[– tilbage –](#indhold)

<a id="sl22"></a>

### Sl 22


[– tilbage –](#indhold)

<a id="sl23"></a>

### Sl 23


[– tilbage –](#indhold)

<a id="sl24"></a>

### Sl 24


[– tilbage –](#indhold)

<a id="sl25"></a>

### Sl 25


[– tilbage –](#indhold)

<a id="sl26"></a>

### Sl 26


[– tilbage –](#indhold)

<a id="sl27"></a>

### Sl 27


[– tilbage –](#indhold)

<a id="sl28"></a>

### Sl 28


[– tilbage –](#indhold)

<a id="sl29"></a>

### Sl 29


[– tilbage –](#indhold)



<a id="sl30"></a>

### Sl 30

#### Du fik mig til at danse

Af David.

Jeg synger til dig, Gud, fordi du reddede mig,
du lod ikke mine fjender triumfere.
Herre, jeg råbte om hjælp,
og du gjorde mig rask.
Du bar mig ud af dødsriget, Herre,
jeg var på vej i graven, men du lod mig leve.

Syng for Gud, I der tror på ham,
hyld ham for hans herlighed!
For hans vrede varer kun et øjeblik,
hans godhed hele livet.
Om natten kan man græde,
om morgenen er der glæde!

Dengang jeg var sikker, sagde jeg:
»Jeg vakler aldrig!
Du er jo overbærende, Herre,
du gør mig urokkelig som et bjerg.«
Men så tog du dit ansigts lys fra mig,
og jeg blev forskrækket.
Herre, jeg råbte til dig,
jeg bad min Herre om overbærenhed:
Hvad glæde har du af
at jeg går i graven?

Kan et lig måske takke dig,
kan et lig fortælle om dig, måske?
Hør mig, Gud, hold din hånd under mig,
hjælp mig, Herre!

Du fik mig til at danse i stedet for at sørge.
Du tog mit sørgetøj af og klædte mig i glæde.
Derfor vil jeg synge for dig, synge og synge og synge igen,
for evigt vil jeg takke dig, Gud.

[– tilbage –](#indhold)


<a id="sl139"></a>

### Sl 139

#### Natten er som den lyse dag for dig

Af David.

Herre, du ser ind i mig, ser alt af mig.
Du ved hvornår jeg sætter mig og rejser mig,
på lang afstand kan du se hvad jeg tænker.
Du ved hvor jeg går og hvor jeg hviler mig,
du ved hvor jeg går hen.
Der er ikke et ord på min tunge,
som du ikke kender til, Gud.
Forfra og bagfra omslutter du mig,
du holder din hånd over mig.
Det er for vidunderligt for mig at forstå,
det er alt for svært at forstå.

Hvor kan jeg gemme mig for dig,
hvor kan jeg flygte hen så du ikke ser mig?
Hvis jeg rejser op i himlen, så er du dér,
hvis jeg går ned i dødsriget, er du også dér.
Hvis jeg låner morgenrødens vinger,
for at slå mig ned ved det yderste hav,
så leder din hånd mig også der,
din højre hånd griber fat i mig.
Hvis jeg siger: »Jeg vil gemme mig i mørket,
gøre lyset til nat,«
så ser du gennem mørket,
natten er som den lyse dag for dig,
nat og dag det samme.

Det var dig der skabte mine nyrer,
du vævede mig i min mors mave.
Jeg takker dig for det vidunderlige at jeg blev skabt.
Det du gør, er vidunderligt –
det ved jeg meget godt.
Mine knægler var ikke skjult for dig da de blev til i det skjulte,
da de blev til, langt inde i mørket.
Dine øjne så mig som foster,
mine dage var skrevet i din bog,
de var bestemt for mig før en eneste af dem blev til.
Hvor er dine planer for mig vidunderlige, Herre,
hvor er de mange.
Jeg tæller dem, men der er flere end sand,
og når jeg er færdig med at tælle, er jeg stadig hos dig.

Jeg beder dig om at dræbe de onde, Herre.
Væk med dem, de er blodtørstige.
De bagtaler dig,
lyver om dig.
Jeg hader jo dem der hader dig, Gud,
jeg afskyr dine fjender.
Mit had mod dem er grænseløst,
de er også blevet mine fjender.
Udforsk mig, Gud, lær mit hjerte at kende,
prøv mig af og kend mine urolige tanker.
Se om min vej fører til afguder,
led mig på vejen til evigheden.

[– tilbage –](#indhold)

------------------------------------------------------------------------

## Esajas' Bog

<a id="es35"></a>

### Es 35

#### Ørkenen skal blomstre

Det tørre land skal glæde sig,
ørkenen skal juble,
den skal blomstre med liljer,
og den skal blomstre med roser,
den skal udstråle overstrømmende lykke.
Ørkenen bliver lige så frodig som Libanon,
lige så smuk som Karmelbjerget og Saronsletten.
Der viser Gud sin overvældende storhed.

I skal hjælpe hinanden.
Gør gigtplagede hænder stærke,
støt svage knæ,
sig til dem med urolige hjerter:
»Vær ikke bekymrede og bange, for Gud er her nu,
han straffer vores fjender,
han kommer og redder os.«
Så skal de blinde pludselig se,
de døve skal høre.
De lamme kan gå igen,
de stumme synger af glæde.
Vandet strømmer i det tørre land,
der løber bække i ørkenen,
det brændende sand bliver til en oase,
den udtørrede jord bliver til en kilde,
og på det tørre sted, hvor sjakalerne boede, vokser der nu siv.
Der skal gå en vej igennem landet.
Den skal kaldes for 'Den hellige vej',
og kun Guds folk skal gå på den,
den skal være helt fri for tåber.
Der skal ikke være løver eller rovdyr.
Det skal være en vej for dem, Gud har reddet.
De går syngende hjem til Jerusalem på den vej,
fyldt af evig glæde,
omringet af fryd og jubel,
og al sorg forsvinder.
